10 Fontes liturgiae

..n-——.

 

 

jugoslar. lv, Zagabriac 1857 p. 370 refert integram Adnotationenn in lingua originali
(jmiicem vero XIIIsa‹·c11Io exeunti vel XIV ineunti tribuens. Ctr. Acta Croatica eiusdem
3183 Surmin, Acta croatica I, Zagabriae 1898, 94.

22. 1390, C lepardiae (Varsavien.)

wladislaus ll. jagiello rex cum Hedvigi regina monasterium Slavo-
rum ordinis Sancti Benedicti Clepardiae sub titulo Sanctae Crucis fun-
dat, et fratres Emmautenses Praga accersit, Slavonico idiomate, ritu
quidem Romano, divina officia celebraturos.

Sempiternum memoriale, quo clementia Redemptoris genus Slavo-
nicum extulit et mirifice honoravit, donando illi gratiam specialem, ut
omnia sacra officia et res divinae tam nocturnae quam diurnae, ipsa
quoque sacrarum missarum arcana idiomate illo possent celebrari (quod
nemini alteri linguagio, praeterquam Graeco, Latino et Hebraeo videmus
contigisse, quorum excellentiae etiam bonitas divina Slavonicum aequavit),
Wladislaus secundus Poloniae Rex cum consorte sua Hedvigi, femina
devota et nobilissima, volentes etiam in Regnum Poloniae diffundere„

- et de multiplicibus beneficiis et victoriis, divinitus eo anno eis prae-

stitis, ostendere erga Deum gratitudInem et munificentiam regalem (Cod.
Ant. regularem), incitati exemplari simili, quod in civitate Pragensi habetur
monasterium Slavorum ordinis Sancti Benedicti, et sub ejus regulari ob·
servantia duraturum, sub honore et titulo Sanctae Crucis, extra muros
Cracovienses in oppido Kleparz,non longe a Fluvio Rudawa, sub pontificatu
Petri &Visch episcopi Cracoviensis‚ feria quinta post testum sancti Jacobi
Apostoli, fundant, condunt et dotant, et pulcherrimo muro lateritio
circuitum ecclesiae tam chori quam corporis, opere sumptuoso et
magnifico designant, chorumque eiusdem ecclesiae cum sacristia per-
ficiunt et cosummant, corporis vero fundamenta solum iaciunt; quemad-
modum usque in praesentem diem id coram cernere licet. Et domum
pro monasterio ligneam cum horto construunt, fratresque ex monasterio
Pragensi sumptos in illam introducunt, dantes eis pro dote quamvis
tenui, viginti marcas singulis annis de censibus et proventibus thelonei
Cracoviensis: a quibus usque ad mea tempora et sub meis oculis ecclesia
illa Sanctae Crucis, et in re divina et in matutinis horisque canonicis,
caeterisque caerimoniis ecclesiasticis, sonoro cantu et lectione in idiomate
Slavonico et per monachos fratresque Sancti Benedicti et officiabatur et
administrabatur. Deliberaverat 'autem illustrissimus VVladislaus Poloniae
Rex cum sua nobilissima consorte Hedvigi, monasterio et loco ili dare
amplam dotem, quae triginta monachos, praeter alios familiares et ser-
vitores, sustentare potuisset; deliberaverat etiam et monasterium cum
omnibus cellis et officinis suis lateritio muro fabricare: sed interim
Regina clarissima Hedvigis sorte fatali abstracta est. Qua obeunte, omnis
ardor, ad quem illum stimulo suo Regina Hedvigis concitabat, exstinctus

est, et omne opus usque ad diem hanc, omnisque fabrica ecclesiae et
monasterii intermissa.

