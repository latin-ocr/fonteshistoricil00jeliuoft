Procmium.

Quum iam cura et studio clarissimorum Virorum J. A.
Ginzel, J. Prodan et Fr. Pastrnek, documenta historiam
Liturgiae Slavicae antiquioris periodi illustrantia plurima
prodiissent, illa vero historiae Liturgiae Glagolito-Romanae
sequentibus saeculis illustrandae, adhuc in unum non col-
lecta sint, hac Sylloge haec complectenda aggressi sumus.

Fontes historicos inde a XIII. saeculo, quando iam
Liturgia Glagolito-Romana in Slavoniae provinciis, apud
Croatas nempe Slovenos Serbosque, iure communi parti-
culari caeteris tunc vigentibus aequiparato, invaluerat,
colligentes, documenta prospera et adversa fata, naturam
juridicam vel topographiam eiusdem illustrantia, civilibus
vel mere litterariis demptis, saeculorum serie digessimus;
quo facilius deinde detegenda, quin series chronologica
innovetur, addi possint.

Ne ambitus huius Sylloges nimis augeretur, quae
maioris momenti sunt documenta in extenso, adiaphoris
hinc inde demptiS, epigraphica iam edita necnon ad libros
liturgicos et ad alia minoris momenti spectantia, in regesti
formam redacta, ut brevitati consuleremus dedimus.

Quum vero dum haec praelo tradebantur, nonnulla
documenta accessissent, in Addendis ad finem cuiusque
saeculi, retenta tamen numeratione et paginatione sui
cujusque saeculi, adiecimus.

Indice Analitico huic volumini adJ'ecto praecipuarum
materiarum conspectUS‚ speciali cura ad rem topographi-
cam habita, exibetur.

Errores typographicos minoris momenti Lectori bene-
volo corrigendos relinquimus3 menda vero, quac sensum
minuunt vel obscurum reddunt, in fine cujusque sacculi
corrigenda curavimus.

