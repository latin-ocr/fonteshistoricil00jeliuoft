Glagolito-Romanae XIX. s. 73

l. P. M. fratres optimos Romam contendere iussisset, ii sine cunctatione
imperata tacere instituunt, romanumque iter alacriter ingressi, reliquias
S. Clementis secum advehunt. Quo nuntio, Hadrianus ll.‚ qui in locum
NiColai demortui fuerat suffectus, Clero popoloque comitante, obviam
magna cum honoris significatione progreditur hospitibus illustribus.
Corpus S. Clementis magnis extemplo prodigiis nobilitatum, solemni
ducta pompa, inlatum est in Basilicam iisdem vestigiis paternae domus
martyris invictissimi Constantiniano tempore excitatam. Deinde Cyrillus
et Methodius de munere apostolico, in quo essent sancte laborioseque
versati, ad Pontificem Maximum, assidente Clero‚ referunt. Et quoniam
fecisse contra instituta maiorum religionesque sanctissimas arguebantur,
quod sermonem Slavonicum in perfunctione munerum sacrorum usur-
pavissent, eausam dixere rationibus, tam certis tamque illustribus, ut
Pontifex totusque Clerus et laudarint homines et probarint. Tum ambo,
dicto ex formula catholicae professionis sacramento, iuratique se in
fide beati Petri et Pontificum Romanorum permansuros, Episcopi ab
ipso Hadriano creati consecratique sunt pluresque ex discipulis eorum
ordinum gradibus initiati.

ἓ 6. Erat tamen provisum divinitus, ut Cyrillus Romae conderet
vitae cursum anno DCCCLXIX die XIV Februarii, virtute magis quam
aetate maturus. Elatus est funere publico magnificoque apparatu, eo
ipso, quo Pontifices Romani solent, etin supulcro, quod sibi Hadrianus
extruxerat, perhonorifice compositus. Sacrum defuncti corpus, quia
Constantinopolim asportari populus romanus non pertulit, quamquis
parentis moestissImae desiderio expetitum, deductum est ad sancti Cle-
mentis, atque huius prope cineres conditum; quos Cyrillus ipse tot annis
venerabundus asservaverat. Cumque veheretur per Urbem inter festos
psalmorum cantus, non tarn funeris quam triumphi pompa, v1sus est
populus romanus libamenta honorum caelestium viro sanctissimo detulisse.

ς’ 7. l-laec ubi acta, Methodius iussu auspiciisque Pontificis Maximi
ad consueta apostolici muneris officia in Moraviam episcopus remigravit.
{n ea provincia factus forma gregis ex animo rei catholicae inservire
maiore in dies studio institit; factiosis rerum novarum auctoribus, ne
catholicum nomen opinionum insania labefacerent, fortiter resistcre3
Suentopolcum principem, qui Rastilaum exceperat, ad religionem erudire:
eumdemque officium deserentem admonere, increpare, demum sacrorum
interdictione punire. l-lis de causis invidiam excepit teterrimi atque
impurissimi tyranni, a quo actus est in exilium. Sed aliquanto post
restitutus tempestivis adhortationibus impetravit, ut mutati animi indicia
princeps ederet, pristinamque consuetudinem novo vitae modo redimi
intelligeret oportere. Illud vero est mirabile, quod vigilans Methodii
caritas, praetervecta Moraviae fines, sicut superstite Cyrillo Liburnicos
et Serv10s attingerat‚ ita nunc Pannonios complectebatur. quorum priu- ·
cipem, Cocelum nomine ad religionem catholicam informavit, et in officio
retinuit: et Bulgaros, quos ipsos cum rege eorum ssogori in fide chri-
stiani nominis confirmavit: et Dalmatas quibuscum caelestia partiebat
communicabatque charismata3 et Carinthios. in quibus ad unius veri Dei
notitiam cultumque traducentis plurimum elaboravit.

