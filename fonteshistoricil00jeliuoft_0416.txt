74 Fontes Liturgiae

ἓ 8. Sed ea res molestiam homini peperit. Etenim quidam ex no-
vella chrIstianorum societate, quia strenue actis rebus virtutique Methodii
inviderent, apud joannem VIII Hadriani successorem, insontem postu-
larunt de suspecta fide violatoque more maiorum, qui in sacris obeundis
sermonen graecum aut latinum unum adhibere consueverunt, praeterea
nullum. Tunc Pontifex incolumitatis fidei disciplinaeque veteris studio-
sissimus, Methodio Romam evocato diluere crimina, seseque purgare
imperat. Is, ut semper erat ad parendum alacer conscientiaeque testi-
monio fretus, anno DCCCLXXX cum coram joanne et Episcopis aliquot
Cleroque urbano ad‘fu1sset, facile vicit, eam prorsus fidem et se retinuisse
costanter et ceteros diligenter edocuisse, quam praesente et approbante
Hadriano declaratam, ad sepulcrum principis Apostolorum iureiurando
confirmarat: quoad vero ad linguam Slavonicam in Sacris peragendis
usurpatam, se iustis de causis, ex venia ipsius Hadriani Pontificis, nec
Sacris Literis repugnantibus, iure fecisse. Qua peroratione ita se qualibet
culpae suspicione liberavit, ut in re praesenti complexus Methodium
Pontifex, potestatem eius archiepiscopalem, expeditionemque Slavonicam ⁷
libenti animo ratam esse iusserit. Insuper, aliquot delectis Episcopis,
quibus Methodius ipse praeesset, et quorum opera in administranda
re christiana iuvaretur, perhonorificis commendatum litteris in Moraviam
cum liberis mandatis remisit. Quas res omnes postea Summus Pontifex
confirmatas voluit per litteras ad Methodium datas, cum scilicet huic
rursus subeunda malevolorum invidia fuit. Quare securus animi, cum
Pontifice Maximo cunctaque Ecclesia romana arctissimo caritatis fideique
vinculo coniunctus, adsignatum sibi munus explere multo vigilantius
perseveravit; nec diu desideratus est egregius operae fructus. Nam cum
primum ipse per se ad catholicam fidem Borzivoium principem Bohe-
morum, deinde Ludmillam uxorem eius, adhibito quodam sacerdote,
perduxisset, brevi perfecit, ut in ea gente christianum nornen longe
lateque vulgaretur. Per eadem tempora Evangelii lumen in Poloniam
invehendum curavit3 quo cum ille per mediam Gallaeciam penetravisset‚

sedem episcopalem Leopoli statuit. Inde, ut nonnulli tradiderunt, in Mo— ’

scoviam propriinominis digressus, thronum pontificale Kiowense constituit.
Cum hIs haud sane arescentibus laureis in Moraviam reversus est ad
suos: iamque sese abripi ad humanum exitum sentiens, ipsemet sibi
successorem designavit; Clerumque et populum supremis praeceptis ad
virtutem cohortatus, ea vita, quae sibi via in caelum fuit, placidissime
defunctus est. — Uti Cyrillum Roma, sic Methodium Moravia, decedentem
luxit, amissum quaesivit, funere eius modis omnibus honestato.

ἓ 9. l-lorum factorum, Venerabiles Fratres, periucunda Nobis accidit
recordatio; nec mediocriter commovemur, cum retro longe respicimus
optimis initiis splendidam Slavonicarum gentium cum Romana Ecclesia
· coniunctionem. Etenim duo isti christiani nominis propagatores, de quibus
loquuti sumus, Constantinopoli quidem ad ethnicos populos discesserunt;
sed tamen eorum missionem ab hac Apostolica Sede, catholicae unitatis
centro, aut omnino imperari, aut, quod plus vice simplici actum est,
rite sancteque approbari opportuit. Revera hic in Urbe Roma ab iis est
et suscepti muneris ratio reddita, et ad accusatIOnes responsum; hic ad

 

