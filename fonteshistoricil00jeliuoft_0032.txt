4 Fontesliturgiae

 

5. 1346, 9 Maii Auenione (Fragen.)

Clemens papa VI, Arnesto archiepiscopo Pragensi ad petitionem
Karoli Moraviae marchionis concedit monachos, de partibus Slavoniae,
ex antiqua consuetudine indultoque S. Sedis liturgia Glagolito-Romana
utentes, in Bohemiam immigrantes‚ in uno dumtaxat dicti regni loco
posse divinum officium slavice celebrare.

Clemens Episcopus servus servorum Dei. Venerabili Fratri, Archie-
piscopo Pragensi salutem et apostolicam benedictionem. Significavit
nobis dilectus filius nobilis vir Karolus Marchio Moraviae, quod in Sla-
vonia et nonnullis partibus de Slavonica lingua existentibus misse et
alie hore canonice ad laudem Christi in eorum vulgari de licentia et
ex indulto Sedis Apostolice leguntur, et etiam decantantur, et quod
multa monasteria et loca Monachorum nigrorum sancti Benedicti et
aliorum ordinum in illis partibus, huiusmodi ritum ex antiqua consue-
tudine usque in hodiernum diem tenentium, propter brigas et guerras
illarum partium destructa et ad nihilum sunt redacta.1) Monachi quoque
et fratres Monasteriorum et locorum predictorum2) occasione huiusmodi
nec Deo, nec Christianis proficere, nec etiam Monasteria et loca ipsorum
commode optinere valentes remanent vagabundi propter quod cultus
divinus et fides christiana in illis partibus minuitur. Cum autem, sicut
huiusmodi insinuatio subiungebat in confinibus et eirca partes Regni
Boemie que de eadem lingua et vulgari existunt, sunt multi scismatici
et infedeles, qui cum eis sacra scriptura latine dicitur, exponitur, vel
predicatur, nec intelligere volunt nec commode ad fidem christianam
possunt converti, dictique Monachi et fratres vulgares predicatores ritum
predictum habentes in dicto regno, et ipsius confinibus summe neces·
sarii et utiles pro Dei laude et augmentatione christiane fidei esse nos-
cantur. Idem Marchio nobis humiliter supplicavit, ut eisdem fratribus et
Religiosis, quod in regno Boemie et confinibus supra dictis loca eligere,-
in quibus et circa que possint stare et missas celebrare, secundum
ritum et consuetudinen partium ipsarum licentiam concedere de speciali
gratia dignaremur. Nos igitur de predictis notitiam non habentes fraternitati
tue, de qua plenam in Domino fiduciam gerimus, eisdem Monachis seu
fratribus dicti sancti Benedicti vel alterius ordinis per sedem eandem
approbatis, recipiendi unum locum duntaxat in dicto regno vel ejus
confinibus, in quo servare valeant dictum ritum, alias tamen per (Apo-
stolicam) Sedem approbatum, eandem auctoritate nostra concedas ple-
nam et liberam facultatem jure tamen Parochialis Ecclesie ipsius loci,
quem ut premittitur dicti Monachi seu fratres receperunt, et cuiuslibet

alterius alieni in omnibus semper salvo. Datum Animone Vll. idus
Maii, Pontificatus Nostri anno quarto.

Ogix Registro Slavorum apud Pelzel Kaiser Karl der Vierte 1. Thl. Prag 1780.
pag ς

¹) Bellum nempe Ludoxici Ι. Hungariae Croatiaeque regis cum Venetis in
Dalmatia gestum Cfr. Vjesnilr hrv. arheol. d1uztva N. S ΙΙΙ. Rogovska Opatija.

²) Moriar-hos hac occasione in Bohemiam ex coenobio Ordinis S. Benedicti SS.
(ι osmac ct Damiani in insula Tkon dioeceseos Jandiensis migratos esse constat.

