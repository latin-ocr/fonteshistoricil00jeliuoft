76 Fontes Liturgiae

 

*nisque ipsorum utilitatis efficiendae, non minore certe studio, quam
quod est in Decessoribus Nostris omni tempore perspectum. Hoc sci-
licet spectamus, hoc unice cupimus, omni opere contendere ut gentes
Slavonici nominis maiore Episcoporum et sacerdotum copia instruantur;
ut in professione verae fidei, in obedientia verae lesu Christi Ecclesiae
obfirmentur, experiendoque quotidie magis sentiant, quanta vis bonorum
ab Ecclesiae catholicae institutis in convictum domesticum omnesque
reipublicae ordines redundent. Illae quidem Ecclesiae plurimas et ma-
ximas curarum Nostrarum sibi partes vindicant; nec quicquam est,
quod optemus vehementius, quam ut earum possimus commoditati pro-
⁴speritatique consulere, cunctasque perpetuo concordiae nexu Nobiscum
habere coniunctas, quod est maximum atque optimum vinculum incolu-
mitatis. Reliquum est, ut adspiret propositis Nostris et incoepta secundet
dives in misericordia Deus. Nos interim apud ipsum deprecatores ad-
hibemus Cyrillum et Methodium Slavoniae magistros, quorum sicut
-volumus amplificari cultum, ita coeleste patrocinium Nobis adfuturum
confidimus.

ἓ 12. Itaque praecipimus ut, rato die quinto mensis Iulii quem
f. r. Pius Xl constituit, in Kalendarium Romanae atque universalis Ec-
clesiae inseratur, agaturque quotannis festum sanctorum Cyrilli et Methodii
cum ritus duplicis minoris Officio et Missa propria, quae sacrum Con-
silium legitimis ritibus cognoscendis approbavit.

ξ 13. Vobis autem omnibus, Venerabiles Fratres, mandamus, ut
has Litteras Nostras publicandas curetis, et quae in iis praescripta sunt
cunctos ex ordine sacricolarum, qui divinum Officium ritu Ecclesiae
Romanae celebrant, servare jubeatis in suis quisque Ecclesiis, Provinciis,
civitatibus, Dioecesibus‚ et locis Regularium. Denique volumus Vobis
suadentibus et cohortantibus, in universum rogari atque orari Cyrillum
et Methodium, ut qua valent apud Deum gratia, Oriente toto rem chri—
stianam tueantur, implorata catholicis hominibus constantia, dissidentibus
reconciliandae curn vera Ecclesiae concordiae voluntate.

ξ 14. Haec, ut supra scripta sunt, ita rata et firma esse iubemus
non obstantibus sancti Pii V Pontificis Decessoris Nostri aliisque Apo-
stolicis super Breviarii et Missalis Romani reformatione editis Constitu-
tionibus, statutis quoque ac consuetudinibus, etiam immemorabilibus,
ceterisque contrariis quibuscumque.

Coelestium vero munerum auspicem et praecipuae Nostrae bene-
volentiae pignus, Apostolicam benedictionem Vobis omnibus, Venerabiles
Fratres, cunctoque Clero et populo singulis Vestrum commisso pera-
manter in Domino impertimus.

Datum Romae apud sanctum Petrum die XXX Septembris Anno
MDCCCLXXX, Pontificatus Nostri anno Tertio.

LEO 1³12. Xlll

Juxta authenticum Romae editum, adiecta tamen notatione paragraphorum.

 

