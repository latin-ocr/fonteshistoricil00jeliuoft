i
l
ί
ι
Ι

 

Glagolito-Romanae XIX. s. 75

sepulcra Petri et Pauli In fidem catholicam iuratum, consecratioque
episcopalis accepta una cum potestate sacri imperii, retento ordinum
discrimine, constituendi. Demum hinc est usus Slavonici sermonis in
ritibus sanctissimis impetratus; atque hoe anno decimum expletur sae-
culum, ex quo Joannes VIII P. M. ad Suentopolcum Moraviae principem
ita scripsit: ‚Litteras slavonicas . . . quibus Deo laudes debitae resonant,
iure laudamus et, in eadem lingua Christi Domini Nostri praeconia et
opera ut enarrentur iubemus. Nec sane fidei vel doctrinae aiiquid obstat,
sive missas ln eadem slavonica lingua canere, sive sacrum Evangelium
vel lectiones divinas Novi et Veteris Testamenti bene translatas et inter-
pretatas legere et alia horarum officia omnia psallere.‘ Quam consuetu-
dinem multas post vices sanxit Benedictus XIV per apostolicas Litteras
anno MDCCLIV die XXV Angusti datas. — Pontifices autem Romani,
quotiescumque opem rogati sunt a principibus viris, qui populis prae-
essent Cyrilli Methodiique opera ad christianos ritus traductis, numquam
ommiserunt, ut sua desideraretur ln adiuvando benignitas, in docendo
humanitas, in consiliis dandis benevolentia, in rebus omnibus, quibus-
cumque possent, eximia voluntas. Prae ceteris vero Rastilaus, Suento-
polcus, Cocelus‚ sancta Ludmilla, Bogoris insignem Decessorum No-
strorum caritatem pro re et tempore experti sunt. ·

ἓ 10. Neque Cyrilli ac Methodii interitu constitit aut remIsit pa-
terna Romanorum Pontificum pro Slavoniae populis sollicitudo; sed in
tuenda apud eos sanctitate religIOnis conservandaque prosperitate publica
semper enituit. Revera ad Bulgaros Nicolaus Ι sacerdotes qui populum
instituerent, et Episcopos Populoniensium et Portuensium ab Urbe Roma
misit qui recentem christianorum societatem ordinarent: item Bulgarorum
crebris de sacro iure controversus is ipse responsa peramanter reddidit,
in quibus vel ii, qui minus Ecclesiae Romanae fav'ent, summam pru-
dentiam collaudant atque suspiciunt. Ac post luctuosam dissidii calami-
tatem, laus est Innocentii ΙΙΙ reconciliasse cum Ecclesia catholica ssul-
garos, Gregorii autem IX, Innocentii IV, Nicolai IV, Eugenii IV in
reconciliata gratia retinuisse. — Similiter erga Bosnienses et Erzegovi-
nenses, pravarum opinionum deceptos contagiis, insigniter eluxit De-
cessorum Nostrorum carItas, scilicet Innocentii III et Innocentii IV, qui
evellere ex animis errorem; Gregorii IX, Clementis VI, Pii II, qui sacrae
potestatis gradus per eas regiones stabiliter firmare studuerunt. — Nec
exiguam, nec postremam curarum suarum partem Innocentius ΙΙΙ, Nico-
laus IV, Benedictus XI, Clemens V in Servios contulisse putandi sunt,
a quibus fraudes, ad labefactandam religionem astute comparatas, pro-
videntissime continuerunt. — Dalmatae quoque et Liburnici ob fidei
constantiam, vicissitudinemqne officiorum a Ioanne X, a Gregorio VII,
a Gregorio IX, ab Urbano IV favorem singularem et gravia laudum
praeconia adepti sunt. —— Denique Ipsa in Ecclesia Sermiensi, saeculo
sexto barbarorum incursionibus deleta, posteaque sancti Stephani 1
Hungariae regis pio studio restituta, multa sunt Gregorii IX et Cle-
mentis XIV benevolentiae monumenta.

§ 11. Quapropter agendas Deo grates esse intelligimus, quod
idonea Nobis occasio praebeatur gratificandi genti Slavorum, commu-

